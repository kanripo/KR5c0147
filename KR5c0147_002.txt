# -*- mode: mandoku-view; -*-
#+DATE: 2015-08-29 00:48:25.206267
#+TITLE: 太上玄靈北斗本命延生真經注解
#+PROPERTY: DZID  DZ0751
#+PROPERTY: SOURCE  正統道藏，三家本，1988，17—39 三卷 洞神部玉訣類
#+PROPERTY: BASEEDITION HFL
#+PROPERTY: WITNESS HFL
#+PROPERTY: LASTPB <pb:KR5c0147_SJB_002-170049b>
#+PROPERTY: JUAN 2
#+PROPERTY: ID KR5c0147
<pb:KR5c0147_HFL_002-001a>¶
太上玄靈北斗本命延生眞經註解卷中¶
　　　崆峒山玄元眞人註解并頌¶
老君曰北辰垂象而衆星拱之爲造化之樞¶
機作人神之主宰¶
　夫北辰垂象於蒼空昭昭矣衆曜拱朝於¶
　帝座輝輝然是以斗魁轉處萬象旋行默¶
　藏其用孰能知之但世間學道之人往往¶
　盡登山涉水謾尋眞而累歲無停訪友求¶
　師自不悟而元神怎住唯只廣記歌詞多¶
　談詩頌到底來落箇何事終不爲實矣便¶
<pb:KR5c0147_HFL_002-001b>¶
　若習大道捉溪雲悟希夷扶身影豈能得¶
　成矣何以觀天地而表大道於目前辯星¶
　斗而悟玄空於世外○大衆如何是觀天¶
　地表大道辯星斗悟玄空是乃天地各秉¶
　清濁日月運行陰陽升降遷變四時殺生¶
　萬物道合自然而然故謂觀天地表大道¶
　矣乃北斗高懸碧落運度隨時經纏應物¶
　總領羣星韜潜萬彙造化妙玄是爲辯斗¶
　星悟玄空矣是以聖德貫於天上地下造¶
　化萬物若斗不轉而萬類不能成矣豈不¶
<pb:KR5c0147_HFL_002-002a>¶
　思惟浩浩然若衆生能行此法而道功萬¶
　無一失矣行道之功的然成得矣曾聞之¶
　北極玄神號曰眞武昔於龍漢劫間誓盟¶
　北斗以爲師範後武當山道功成就白日¶
　飛昇矣爲世人不悟此法自眞君行而得¶
　道之後更不復有繼踵者也咄廓然別箇¶
　眞幽理不在雲山深處尋¶
　　　頌曰¶
　造化元來在目前　道非海外隱幽玄¶
　悟時物物都爲用　迷則頭頭總是愆¶
<pb:KR5c0147_HFL_002-002b>¶
　風緊水深應有浪　雨餘山遠不無煙¶
　桂輪高掛晴空碧　處處圓明現自然¶
宣威三界統御萬靈判人間善惡之期司陰¶
府是非之目¶
　且夫道乃性之要性乃道之機凡欲學道¶
　先須見性是以性靜天之道也情動物之¶
　感也但衆生本來之性因愛物而動情爲¶
　迷邪而失正皆不能行於大道愼於諸惡¶
　亦不能寂寥度日淡薄隨縁志若寒灰性¶
　如朽木但被世間人我利名是非榮辱六¶
<pb:KR5c0147_HFL_002-003a>¶
　慾七情貪嗔癡怒不顧罪根廣施狡猾縱¶
　害彼執以爲能但欺心取之爲益豈思若¶
　愛河中沉在深波向死生内輪迴受苦○¶
　大衆爭及執一而不亂於心抱一而不離¶
　於道如何得守於道是以大道視之無形¶
　聽之無聲非可以爲有四時順此萬物禀¶
　生未可以爲無故消灾經云無無有無有¶
　有無有是也寔乃非有非無至剛至大細¶
　入微塵大包天地且陰陽因而則寒暑日¶
　月因而則運行人以因而則靈體以因而¶
<pb:KR5c0147_HFL_002-003b>¶
　則動是乃天地萬化皆不出於大道矣若¶
　此一著如何下手但觀陰陽之機要察造¶
　化之變通自然體合大道之理也又孔子¶
　云觀其所由察其所安義同一也若衆生¶
　不著邪見不造愆非精白一心皈依斗極¶
　則無不感應矣北斗爲喉舌之司斡旋萬¶
　化宰制羣靈斗中有司非司危司罰司過¶
　之神以掌考罰有延壽益筭解厄上生之¶
　神以録功勲倘一念改修則延生注福而¶
　神默估之矣乃得自在無爲逍遥三界變¶
<pb:KR5c0147_HFL_002-004a>¶
　化玉清飛騰金闕大妙玄玄豈不樂哉咄¶
　好以捨愛欲而悟法門戒貪嗔而登大道¶
　　　頌曰¶
　世間皆有利名叢昧了元來舊徂宗¶
　謾恁行縁多露布却將妙用轉疏慵¶
　澄澄緑水迷高漢渺渺白雲障遠峰¶
　夜靜只聞漁叟笛蓼花相映不知蹤¶
五行共禀七政同科有回死注生之功有消¶
灾度厄之力上至帝王下及庶人尊卑雖則¶
殊途命分俱無差别¶
<pb:KR5c0147_HFL_002-004b>¶
　乃天地萬化皆爲之一化也是以萬物之¶
　源皆非道而莫能生也且天地星宿日月¶
　風雲雷電雨露河海淵源丘陵山嶽草木¶
　芳花田禾稼穡五行七政陰陽遷變寒暑¶
　往來人身品類一切情物皆憑虚無自然¶
　沖和太一之炁並得以生成矣○大衆但¶
　世人皆不思内眞唯著外境忘眞失道貪¶
　愛縱情豈想無百歲之光陰作千年之體¶
　調嗚呼迷惑者也嘆世間之人皆飾其室¶
　以爲身之宅不知身以爲神之室屋之傾¶
<pb:KR5c0147_HFL_002-005a>¶
　頽身乃無所隱身之有漏神以無所居又¶
　云休迷幻化境耗失本來眞且好寡慾絶¶
　念鍊性澄心每憂善之不及常恐過而有¶
　從念道思眞不生諸惡採和炁於丹田立¶
　仙階於紫府是乃有迴生换死之功有消¶
　灾度厄之力戰出苦輪逍遥物外矣咄寒¶
　空月色無高下障礙除時處處明¶
　　　頌曰¶
　道本無形無諭言休於空裏辦因縁¶
　柳陰貪翫鶬鶊語蓼岸那知白鷺潜¶
<pb:KR5c0147_HFL_002-005b>¶
　荻葦幾多花落浦波光千里浪迷天¶
　晚來不睹魚舟過空對斜陽度老年¶
凡夫在世迷謬者多不知身屬北斗命由天¶
府有灾有患不知解謝之門祈福祈生莫曉¶
皈依之路¶
　竊以立二儀覆載默運於玄機化三才混¶
　成大開於妙用是以太極分判化清濁炁¶
　而爲天地之形大道變生積陰陽精而作¶
　日月之象萬象森羅羣情命物吹嘘而不¶
　宰而宰橐籥而無爲而爲其道自然備矣¶
<pb:KR5c0147_HFL_002-006a>¶
　且以人身四肢百骸所以動者心也乃知¶
　天地禀道而成則有生而有死人身因心¶
　而運則有吉而有凶在乎智人所行則可¶
　鑑善惡之召也夫心者神也神者性也性¶
　定則神安神安則心運使心運沖和正一¶
　之炁道合自然而已豈不爲樂哉○大衆¶
　且夫大道未成天地之象時上下虚寂内¶
　外寥廓孰可見而取之誰可得而言之且¶
　如人性未入於色身之日逍遥物外自在¶
　無爲何事得而縈之何患得而損之皆是¶
<pb:KR5c0147_HFL_002-006b>¶
　累劫至劫從迷至迷宛轉輪迴流浪生死¶
　死則入於地獄生則撞向胞胎得於誕免¶
　之後漸知世事早逐邪非失其眞理不思¶
　只爲迷惑把本來無礙之性受在肉體之¶
　内有萬種禍患損惱其性尚猶不省問汝¶
　塵世有何榮樂乎但几世衆生不知性合¶
　天地命同斗辰皆往往見善不從爲非競¶
　入遇虧盈之數不知攝養之方有延壽之¶
　科豈曉皈投之徑吁哉咄幸然有箇昇仙¶
　路爭奈貪迷逐浪流¶
<pb:KR5c0147_HFL_002-007a>¶
　　　頌曰¶
　好憑智慧奮雄豪　反復清波出怒濤¶
　常遣業根生善念　莫教仙徑足荆蒿¶
　澄湖雲散天涯遠　秀谷蟾升海角高¶
　獨對寒江無限景　儘從雲惹衲來袍¶
致使魂神被繫禍患來纏或重病不痊或邪¶
妖尅害連年困篤累歲迍邅塚訟徴呼先亡¶
復連¶
　且夫天輔善而罰不仁故垂禍福之報人¶
　畏禍而喜迎福當行仁善之因故天勸善¶
<pb:KR5c0147_HFL_002-007b>¶
　兮必以用福人好福兮當以戒非但世人¶
　不知天理但好福而不能行於善空畏禍¶
　而不能愼於非如此之者欲望安居享福¶
　則未之有也但安居享福者皆是曾施仁¶
　立善愼過戒非故然如是乃以禍福因縁¶
　善惡報對無欺心害彼者乆榮唯温性克¶
　己者長慶分明公案只在目前爭奈頑心¶
　不能决斷如何只在目前且如在世者勤¶
　求而則富儉用而則豐不能勤求而儉用¶
　安得豐足乎好福而積善畏禍而戒非不¶
<pb:KR5c0147_HFL_002-008a>¶
　能積善而戒非何致安居哉但几夫衆生¶
　豈思善惡報對賞鑑分明但嫉妬慳貪迷¶
　眞喪道只顧眼前一時欺心狡倖不思他¶
　日萬種禍患臨身致使魂神被繫禍患來¶
　纏病不愈而邪氣侵運不通而横事超生¶
　兮煩惱死則波吒何如滅心業而除身業¶
　悟體空而觀性空¶
　　　頌曰¶
　元來無物得稱名只爲貪迷改變頻¶
　逐樂不知爲患本貪生那信作愆因¶
<pb:KR5c0147_HFL_002-008b>¶
　且須解放心頭鏁洗去從前性上塵¶
　好向冰淵宜緩歩失兮何日岀沉淪¶
或上天譴責或下鬼訴誣若有此危厄如何¶
救解急須投告北斗醮謝眞君及轉眞經認¶
本命眞君方獲安泰以致康榮更有深妙不¶
可盡述¶
　竊以天道無私所親者惟善禍福有報所¶
　感者在心是以爲善者福自近之作惡者¶
　禍不遠之夫九清大羅及三塗苦獄本自¶
　一心發爲兩事是知天道不負於衆生乃¶
<pb:KR5c0147_HFL_002-009a>¶
　衆生有違於天道故禍福如形影之相逐¶
　實報對似循環而反覆○大衆豈想賞罰¶
　如此分明因甚全然癡呆不省但只欺心¶
　狡倖毎求自己之榮抱恨懷讎常妬他人¶
　之樂那信欲求自己福先當福與人害他¶
　求利己暗中損自身如有不信略問一言¶
　狡倖過人過得於天否若罪盈過滿致令¶
　上天之怒責下鬼之欺誣此時痛苦悔之¶
　何濟也嘆有此危厄如何救解但悚思之¶
　事急宜迴首戒貪嗔而起方便之心填坑¶
<pb:KR5c0147_HFL_002-009b>¶
　壍而發平等之意修齋謝過精思念眞認¶
　自己本命眞君方獲安泰自得康榮如何¶
　得見自己本命眞君咄休縱羣魔盜心鏡¶
　常教心鏡攝羣魔¶
　　　頌曰¶
　莫教這箇著羣魔戰退三尸出網羅¶
　苦海浪深宜上岸愛河風緊早登坡¶
　但能把住眞空性任是從他境界多¶
　柳緑桃紅俱幻化只堪低首笑呵呵¶
凡見北斗眞形頂禮恭敬¶
<pb:KR5c0147_HFL_002-010a>¶
　且夫道本無形故育物而即有物雖有像¶
　然抱道而本無是以有假而有眞無眞而¶
　無假乃道藏萬物之中悟則只於目下人¶
　執一方之外迷來何處搜尋凡欲學道如¶
　何行而見之但善者當從凡惡者宜退累¶
　行積功道合天理然後感遇明師引入無¶
　爲之法門得見玄玄之道矣是以善惡由¶
　於心也玄理出於師也智須自我道因師¶
　指雖還明師自智淺而不知深理然雖智¶
　善不假師而豈達玄微○大衆但欲學道¶
<pb:KR5c0147_HFL_002-010b>¶
　先當從善退惡常以戒非旦暮不離於道¶
　矣時刻不亂於智矣如此行之道無不備¶
　矣又乃凡夫衆生多失眞道何爲也因萬¶
　物外誘使五欲内荒逐樂貪生迷眞失道¶
　故太上曰勿著外景使心不亂只縁眼前¶
　之幻景致令身後之禍殃寧不愼之乎見¶
　假者起眞心遇眞者去假意謂如几見北¶
　斗眞形頂禮恭敬者何也北斗者乃天之¶
　樞紐也眞形者乃亘古不易之眞像也頂¶
　禮恭敬者乃人之精誠敬奉也夫道不在¶
<pb:KR5c0147_HFL_002-011a>¶
　遠求物物是道迷不能覺悟頭頭是迷乃¶
　聖人化衆生認物中之眞則大道於掌握¶
　而矣故說法言使几夫不生邪見不造愆¶
　非演假顯眞以度於未悟者也善惡之由¶
　皆心也但可行時斟酌而行當止處三思¶
　而止依此進程實爲玄妙不亦宜乎咄心¶
　業除時三業滅意魔起處百魔生¶
　　　頌曰¶
　壺中法相本寂寂只爲從隨意下賊¶
　出没閻浮去與來漂沉苦海曲還直¶
<pb:KR5c0147_HFL_002-011b>¶
　爭及頻悟故鄉景劫外雲山玄最極¶
　欲識其間端的意夜深江畔一聲笛¶
北斗第一陽明貪狼太星君子生人屬之¶
¶
¶
¶
¶
¶
¶
¶
¶
<pb:KR5c0147_HFL_002-012a>¶
¶
北斗第二隂精巨門元星君(丑亥生人屬之)¶
¶
¶
¶
¶
¶
¶
¶
北斗第三真人禄存真星君(寅戌生人屬之)¶
<pb:KR5c0147_HFL_002-012b>¶
¶
¶
¶
¶
¶
¶
北斗第四玄冥文曲紐星君(卯酉生人屬之)¶
¶
¶
¶
¶
<pb:KR5c0147_HFL_002-013a>¶
¶
¶
¶
¶
北斗第五丹元廉貞綱星君(辰申生人屬之)¶
¶
¶
¶
¶
¶
<pb:KR5c0147_HFL_002-013b>¶
¶
北斗第六北極武曲紀星君(已未生人屬之)¶
¶
¶
¶
¶
¶
¶
¶
¶
<pb:KR5c0147_HFL_002-014a>¶
¶
北斗第七天衝破軍關星君(午生人屬之)¶
¶
¶
¶
¶
¶
¶
北斗第八洞明外輔星君¶
¶
<pb:KR5c0147_HFL_002-014b>¶
¶
北斗第九隠光内弼星君¶
¶
¶
¶
　　　頌曰¶
　誰知九竅表天罡運斡靈臺變化機¶
　忘意見生應降福輕心落死自成非¶
　默施丹闕通神德高布玄山炳聖威¶
<pb:KR5c0147_HFL_002-015a>¶
　迴首碧空雲散處　寳珠燦燦顯光輝¶
¶
¶
¶
¶
¶
¶
¶
　　　　　　　　　　　　　　　　¶
¶
<pb:KR5c0147_HFL_002-015b>¶
¶
　　　頌曰¶
　攝養須當要絶塵　絶塵方可煉神形¶
　曲江雲靜月應白　幽谷煙消山自青¶
　丹竈虎眠風颯颯　玉池龍戲水泠泠¶
　三台聖法適將扣　六鬼奔逃無處停¶
如是眞君名號不可得聞凡有見聞能持念¶
者皆道心深重宿有善縁得聞持誦其功德¶
<pb:KR5c0147_HFL_002-016a>¶
力莫可稱量¶
　且夫至聖道無親潤及於一切衆生智有¶
　等變異於萬端本來面目元没差殊善惡¶
　之因爲行雨露浩浩四生遑遑六道難昇¶
　九清天易沉五夜地皆爲衆生貪愛愚癡¶
　故然如是也且以浮生在世貪迷俗境不¶
　顧眞空以狡倖取爲能以欺心務爲智以¶
　財利用爲榮以聲色樂爲樂遂致失其眞¶
　道永劫輪迴但只舌如三寸剛刀尋尋損¶
　物意若十面埋伏念念嬴人豈想天地鑑¶
<pb:KR5c0147_HFL_002-016b>¶
　人如影隨形善惡之報禍福以迎○大衆¶
　又寧嘆人生幻體壽年七十其間夜消太¶
　半得一萬日其内憂患中分待有多少時¶
　光忍造愆業乃以人身大小腸爲江海兩¶
　目爲日月五臟爲五嶽頂圓像天足方像¶
　地天地秉道而生人身因道而長旣人身¶
　與天地同體爲何天地長存人身不固皆¶
　是天地抱道而寧人身敗道而動天地抱¶
　道而寧則陰陽交媾自然上下往來綿綿¶
　道合眞一故然得長存矣且以人身敗道¶
<pb:KR5c0147_HFL_002-017a>¶
　而動則損壞元陽敗虧道用喜怒貪嗔不¶
　守自眞深迷外境陽魂消减陰魄崢嶸不¶
　識抱道之理四大百關羣魔競毁安同天¶
　地之至堅固也故上智衆生得聞如是能¶
　開悟解持誦皈依者道心深重宿有善縁¶
　得遇我太上玄門眞教脱免輪迴證登仙¶
　品永絶六道之恓惶超赴十洲之快樂出¶
　乎玄玄矣咄得遇玄門還不悟輪迴往復¶
　幾時休¶
　　　頌曰¶
<pb:KR5c0147_HFL_002-017b>¶
　玄門應是少知音豈在雲濤深處尋¶
　但得轉迴芳柳徑自然現出碧煙岑¶
　行觀嶺畔山花放卧聽山前野鳥吟¶
　此箇幽棲非遠路悟來端的不離心¶
若正信男女值此眞經智慧性圓道心開發¶
出羣迷徑入希夷門歸奉眞宗達生榮界¶
　且夫或行於至道之門或涉於不善之徑¶
　所在乎心智也心省非而愆自滅智悟眞¶
　兮道自生智不悟眞空心執迷狂徑玄門¶
　眞道何由得見哉當從於善而戒其非守¶
<pb:KR5c0147_HFL_002-018a>¶
　於靜而離其動也靜内日月别有三山動¶
　中境界不無六道靜爲仙子出身之由動¶
　乃几夫入夢之本出乎智人矣且乃舉一¶
　措或是或非一思一念或邪或正是非可¶
　鑑邪正可辯矣於是非邪正之間好安詳¶
　下手○大衆誰可去曲邪而蕩蕩乎孰能¶
　飲道德而陶陶矣智者混俗世而愼非爲¶
　愚者遇道眞而不正信儻若有正信善智¶
　之人值此眞經智慧性圓道心開發出羣¶
　迷徑入希夷門歸奉眞宗達生榮界矣又¶
<pb:KR5c0147_HFL_002-018b>¶
　乃智慧性圓者智者目視萬物身在諸塵¶
　性不生亂心不有著乃爲智也慧者二儀¶
　道用三昧眞空無幽不燭無化不通是爲¶
　慧也性者劫終劫始常在常存之神也圓¶
　者圓融覺照無礙洞觀之眞也道心開發¶
　頓悟眞道也自然出羣迷之徑入希夷之¶
　門歸奉眞一之宗得達長生榮樂之界也¶
　所謂塵性不除三灾並超道心開發六慾¶
　皆消¶
　　　頌曰¶
<pb:KR5c0147_HFL_002-019a>¶
　法鏡融融隱寳臺因循休待染塵埃¶
　頓開妙道眞清靜撒脱迷途化樂哀¶
　省得有爲縁有用從教無去亦無來¶
　道中消息如還悟妙相神威越九垓¶
於三元八節本命生辰北斗下日嚴置壇場¶
轉經齋醮依儀行道其福無邊世世生生不¶
違眞性不入邪見¶
　夫鐵鑛雖頑因鍛鍊而爲器人心雖欲親¶
　道德而戒非鑛不鍊而終不成器人不修¶
　而終不成眞是故憑匠師而方覺悟因道¶
<pb:KR5c0147_HFL_002-019b>¶
　德而始知空道乃萬物之首德爲百行之¶
　源故道德之玄玄利周於一切凡夫衆生¶
　豈知其日用乎然道之無形但戒欲而可¶
　見雖德之有鑑非積善而不成慕道者不¶
　見其性何以爲眞立德者不修其行何以¶
　爲仁凡修道修德者當以清眞守靜實腹¶
　虚心退己讓人恭尊克下若不取其則學¶
　道修眞者終有廢矣且以未成道之日凡¶
　夫幻化色身性命之由爲是善惡不等禍¶
　福差殊皆屬天曹地府主宰官僚掌握性¶
<pb:KR5c0147_HFL_002-020a>¶
　命有過而責罰有善而賞福旣嘆如是好¶
　於八節三元生辰本命嚴肅清場轉經齋¶
　醮思眞念道謝過祈恩其罪必除其福必¶
　降不違眞性不入邪見使保天年得道長¶
　存也若溺邪見則迷眞迷眞則敗道敗道¶
　則罪生罪生則形喪嗚呼因寸心之狂亂¶
　墜入迷河信六賊之般調撞於業網何似¶
　鍊金丹之一粒脱幻化於四生則得逍遥¶
　物外與道合眞自在玄玄無障無礙¶
　　　頌曰¶
<pb:KR5c0147_HFL_002-020b>¶
　體中別有太微神　神内圓融號杳冥¶
　視聽不知何相貌　通玄長是合靈眞¶
　依依桂月懸明鑑　鬱鬱松山倚翠屏¶
　山月高低俱不礙　洞然無物兩忘形¶
持經之人常持誦七元眞君所屬尊號善功¶
圓滿亦降吉祥¶
　解曰别有威嚴界無礙無爲原自在塵情¶
　纖芥不留心坐感萬神相護愛○大衆玄¶
　門消息事且好著心知修眞須務本本立¶
　道無虧不知道在本焉得達瑶池故君子¶
<pb:KR5c0147_HFL_002-021a>¶
　務本本立而道生欲求道玄且固基本本¶
　固求眞易求眞喪本難本眞俱有妙方得¶
　到家山且夫無爲則賴於有爲故知基本¶
　有相則辯於無相要識當頭識得當頭破¶
　方開耳目聰元來眞妙化只在本身中須¶
　知擊石有火坑地即淵思福當善斷因滅¶
　縁解渴必水敵寒則綿進眞成道愼過無¶
　愆但人能精進持誦念道思眞善功不退¶
　行滿功成吉祥集降神沐逍遥永享太玄¶
　矣咄勝景謾誇三島有滿懷風月更翛然¶
<pb:KR5c0147_HFL_002-021b>¶
　　　頌曰¶
　重樓華館湧靈泉　中有丹皇號自然¶
　混有鬱羅開大有　沖虚金鼎運眞玄¶
　陽神保鎭三明地　陰魄降擒六洞天¶
　莫向枕邊迷幻夢　恐孤寒月滿漁船¶
即說北斗咒曰¶
北斗九辰　中天大神　上朝金闕　下覆崑崙¶
調理綱紀　統制乾坤　大魁貪狼　巨門禄存¶
文曲廉貞　武曲破軍　高上玉皇　紫微帝君¶
大周天界　細入微塵　何灾不滅　何福不臻¶
<pb:KR5c0147_HFL_002-022a>¶
元皇正炁　來合我身　天罡所指　晝夜常輪¶
俗居小人　好道求靈　願見尊儀　永保長生¶
三合虚精　六淳曲生　生我養我　護我身形¶
魁𩲃𩵄䰢魓𩳐魒尊帝急急如律令敕¶
　　　頌曰¶
　玄牝樞機列化神　薦登眞理沐洪恩¶
　祥煙塞斷迴遑路　新月開通樂逸門¶
　正炁攝生安禹稷　靈源保育運崑崙¶
　七元不昧流光照　萬聖來前衛我尊¶
老君曰凡人性命五體悉屬本命星官之所¶
<pb:KR5c0147_HFL_002-022b>¶
主掌本命神將本宿星官常垂蔭佑主持人¶
命使保天年凡俗無知終身不悟夫本命眞¶
官每歲六度降在人間降曰爲本命限期有¶
南陵使者三千人北斗眞君七千神將本命¶
眞官降駕衆眞悉來擁護¶
　且夫道育天地之根炁補五行之用物盜¶
　天地之靈以成茂人盜萬物之精以求安¶
　故三才五行人倫命物皆非道不生故非¶
　道不立一切萬物皆不出於大道者矣故¶
　以道含萬彙人悟一心萬彙播經非出於¶
<pb:KR5c0147_HFL_002-023a>¶
　道一心變用莫實於眞凡欲學道歸眞修¶
　身保性者當務於眞實故天實可運於日¶
　月故地實可載於含靈人實於諸世中自¶
　然大道之眞可成就無漏也故眞心實行¶
　道則無虚以成眞若頑心不戒聖功何以¶
　達玄門一切行業當要實功我玄極之大¶
　道用而有眞奈浮世迷人看之若假嗚呼¶
　但淺根薄行之衆生豈信玄門别有幽極¶
　之妙理唯只樂情慾爲歡競浮財而作富¶
　見言邪慾爭競欲聞聞說眞空如起讎妬¶
<pb:KR5c0147_HFL_002-023b>¶
　謗玄門若泥沙貪非爲忘性命玄眞妙理¶
　隔萬重之煙水苦海迷津何時得越於道¶
　岸哉以此爲凡夫無知自身不悟故我太¶
　上啓無爲之金口吐濟物之玄珠指三天¶
　之有路塞九夜之無門利益羣生恩沾衆¶
　品誘上善成天眞引中下歸正道教演三¶
　乗經垂萬化蓋爲衆生種性不同根器各¶
　異說上乗化上根有中下之人必不能達¶
　於此理爲縛心鍊性默默無言綿綿用道¶
　進無形之理慕無像之眞非上根無由達¶
<pb:KR5c0147_HFL_002-024a>¶
　理故說中乗下乗用外縁而引見内眞說¶
　有相而辯於無漏矣且如本命眞官毎歲¶
　六度降在人間者謂六十甲子所屬生年¶
　之日即爲本命每年有六次逢值即是本¶
　命下日也其日有當生本宿星官本命神¶
　將下降世間觀察善惡兼有南陵三千使¶
　者北斗七千神將俱來擁護此日即宜齋¶
　戒禮誦懺悔祈禳皈敬衆眞欽崇本命當¶
　得灾咎消除命年遐永矣或謂南陵使者¶
　三千人者乃離火之象丹陽之宫三陽爲¶
<pb:KR5c0147_HFL_002-024b>¶
　三魂動則神靈生而主於心也心能禁制¶
　形神使不亂也北斗七千神將者坎水之¶
　形黑陰之府七精開七竅通則光明徹而¶
　主於腎也腎能愼固精氣使不壞也此乃¶
　人身中本眞所在之處因眞元在谷則得¶
　三尸七魄六欲九蟲悉皆順道而有萬神¶
　衆眞盡來擁護此乃道之實也咄會得太¶
　玄消息意泰山變作玉京山¶
　　　頌曰¶
　愛河岸闊浪迷天　且好抽身上法船¶
<pb:KR5c0147_HFL_002-025a>¶
　制得耍猿眠卉徑任教意馬走芳田¶
　達開玄理頭頭道悟到幽機處處襌¶
　月夜獨吟高舉棹家鄉掩映古峰前¶
可以消災懺罪請福延生隨力章醮福德增¶
崇其有本命限期將至自身不知不設齋醮¶
不修香火此爲輕生迷本不貴人身天司奪¶
禄减筭除年多致夭喪迷誤之者雖遇經訣¶
懷不信心毁謗眞文如此之人身謝之後淪¶
没三塗漂沉諸趣永失人身深可悲哀自致¶
斯苦¶
<pb:KR5c0147_HFL_002-025b>¶
　竊惟求煙而近木救渴而近泉戒非而近¶
　善惡愚而近賢夫木性非炎鑽之則火出¶
　人心逐慾戒之則道生非賢勿辯愚非泉¶
　勿釋渴非正勿知邪非眞勿知假以假顯¶
　眞以邪知正且如玉臺懸寳鑑輝輝其中¶
　豈汝有形骸秉大道玄玄於中何爾無夫¶
　寳鑑本眞内現者虚假形骸元假中隱者¶
　乃眞當以心鏡拂拭絶纖塵性合道兮周¶
　沙界大道無物不包含性則無心而不亂¶
　萬物已知爲假一心獨照爲眞若取物用¶
<pb:KR5c0147_HFL_002-026a>¶
　之樂道無由若離物言之登天没路是乃¶
　引目海涯忽觀桂月閑遊山徑頓覺松風¶
　因惡而可從善爲假而可知眞因凡則知¶
　聖因苗則知根且以几夫在世衆生不以¶
　假物指眞如何辯有像不以法相傳空如¶
　何識無形故以聖人垂化用於未悟者也¶
　故太上曰知者不言言者不知是也若有¶
　我等一切凡夫衆生悟斯大道知本命限¶
　期持此玄經進歩仙階能精修不退者自¶
　然福德增崇若不進玄功輕生棄命之徒¶
<pb:KR5c0147_HFL_002-026b>¶
　當自性入别骸心攢萬若灰河明報何時¶
　徹鐵域拘囚甚日休爭如好憑一智登天¶
　路莫順三尸作地囚¶
　　　頌曰¶
　隨力修眞則見眞　苦修多作始初勤¶
　當須要辦眞實行　方入無爲自在門¶
　業海省無千里岸　蓬山迷有萬重雲¶
　漁燈照處寒江靜　鷗鷺驚飛失舊群¶
若本命之日能修齋醮善達天司一世於本¶
命限期開轉眞經廣陳供養使三生常爲男¶
<pb:KR5c0147_HFL_002-027a>¶
子身富貴聰明人中殊勝¶
　蓋聞情起乎物識起乎心欲情起則三山¶
　作羅酆情欲滅則九夜爲玄府大扺羣魔¶
　衆苦縁甚而來八難十纏爲何而至欲物¶
　乃羣魔衆苦之根亂性乃八難十纏之首¶
　欲乃本無根目乃欲之首魔則本無礙心¶
　是魔之因故五音令人耳聾五色令人目¶
　盲陰符經云瞽者善聽聾者善視絶利一¶
　源用師十倍三反晝夜用師萬倍是也蓋¶
　萬縁千行皆出於一心也又云柳緑桃紅¶
<pb:KR5c0147_HFL_002-027b>¶
　乃眼前之幻化風清月白是劫外之生涯¶
　若寂照太微則神生丹闕如昏迷世慾則¶
　魄墜寒池諸塵諸漏萬種萬端只要於假¶
　内認元初這箇於無中覓實有容儀則可¶
　以行大道也○大衆乃以目前境界浩浩¶
　多端俗態迷因般般無盡七情六欲五鬼¶
　三尸化邪慾誑爾入迷河用俗樂唆君歸¶
　業海種種禍臨何如奈忍但當降其心而¶
　羣魔自伏戒其慾而衆苦消除心滅則萬¶
　法皆滅情生則衆苦自生入道玄門幽關¶
<pb:KR5c0147_HFL_002-028a>¶
　夜府路木一條剛行兩徑神靈射九夜開¶
　光魄散昧三山閉黑天堂之樂地獄之囚¶
　爲非之果作善之由皆隨靈臺而變化從¶
　智性而出現者也若有衆生能知本命之¶
　理清淨齋戒滅於塵漏其善功超逹天司¶
　獲相貌端嚴位登眞人得越苦海皆因降¶
　心伏魔從善戒惡可登仙界逍遥不致幽¶
　牢拘鎻若有持經辦道之士遵依太上之¶
　文不犯聖眞之禁得道成仙乃蒙恩先聖¶
　將何以報之故證道歌云粉骨碎身未足¶
<pb:KR5c0147_HFL_002-028b>¶
　酧一念了然超億劫是也只要慕道了然¶
　心滌無垢便爲不負天地之理也咄鑿開¶
　石壁無遮障萬象森羅掌内觀¶
　　　頌曰¶
　玄靈大愍濟牢籠　廣化三乗悟太空¶
　目下自知宜取用　雲中他說莫尋蹤¶
　桃溪柳岸君家事　桂月松風我徂宗¶
　堪笑幾多學道者　却貪塵景走西東¶
其有生身果薄雖在人中貧窮下賤縱知本¶
命無力修崇能酌水獻花冥心望北極稽首¶
<pb:KR5c0147_HFL_002-029a>¶
禮拜念本命眞君名號者亦不虚過本命限¶
期皆得延生注福繫係人身灾厄蠲除獲福¶
無量天師歡喜踊躍作禮讚歎難可得遇無¶
上法橋¶
　夫水性至平浪因風起人心本靜動自物¶
　生物不著兮情不生心常虚兮欲自滅愛¶
　欲起於心形神喪於物漫漫業海不歸岸¶
　而一任漂流黯黯羅酆競涉路而從教險¶
　峻直待失時方覺悟日中扶影謾惆□○¶
　大衆貪愛狂迷癡慳悋惜愚人不悟此乃¶
<pb:KR5c0147_HFL_002-029b>¶
　喪性命之因迷眞玄之本俗樂貪迷非君¶
　之益道心開發乃我之榮雲霞幽洞閑日¶
　月之光麗閣華堂昭星霜之變物外離塵¶
　境界别有逍遥世間虚華俗樂豈無患害¶
　凡修眞鍊性者當要十二時中一百刻内¶
　行坐施爲清淨身心常立方便自然累功¶
　積行善達三天登眞得道矣故太上有曰¶
　進善若偷是故於塵世之中和光順時隨¶
　縁立善若言善不行善則證道無門見非¶
　能戒非則登眞有路凡欲修眞學仙之人¶
<pb:KR5c0147_HFL_002-030a>¶
　當建眞實之行也且如世間貧賤高下然¶
　各有等差大道眞空則實無分别有肅智¶
　清心而進道有陳幡列像以祈恩善立各¶
　門恩成一路世情有富貧之間天心無高¶
　下之分但能起一念進道爲善之心外則¶
　天眞地神祐之内則元命形神樂之自然¶
　灾厄蠲除獲福無量是時天師得受是經¶
　不勝欣喜天師者秉道輔正曰天之師迷¶
　眞逐邪曰地之鬼故悟眞大道之人正可¶
　謂得遇無上法橋矣咄一神秉正無邪諂¶
<pb:KR5c0147_HFL_002-030b>¶
　三界逍遥總在渠¶
　　　頌曰¶
　柳岸分明横法橋　迷來恰似路迢遥¶
　煙飛江浦山光淡　日照幽村野色消¶
　幸是本來無著相　强教今日話忉忉¶
　不知迴首人間幾　月白風清我獨招¶
¶
¶
¶
太上玄靈北斗本命延生眞經註解卷中¶
